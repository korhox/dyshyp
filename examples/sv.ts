export default `Den effektiva marknadshypotesen syftar till att marknaden är effektiv vilket innebär att alla tillgångspriser återspeglar all tillgänglig offentlig information (Fama 1970). Vad detta innebär för aktiemarknaden är att när ny information tillkommer marknaden, sprids det snabbt och återspeglas i priserna, en investerare kan således inte handla på en nyhet eller event, då aktiepriset har justerats till det nya tillgångspriset. Den effektiva marknadshypotesen är ett väletablerat forskningsämne inom finansiering och kopplas främst till tre olika former, den svaga, semi-starka och starka formen (ibid).

Den svaga marknadsformen innebär att all historisk information återspeglar direkt i aktiepriset. Investerare som baserar sina investeringsbeslut på historisk information, kan därmed inte generera en överavkastning (Fama 1970). Den svaga marknadsformen inom effektiva marknadshypotesen kan beskrivas som den första nivån, där frånvaron av förutsägbarhet dominerar prisserierna i aktierna, vilket härleds vidare till random walk hypothesis, som kan läsas i avsnitt 2.2.

Den semi-starka marknadsformen hänvisar till att all tillgänglig offentlig information är inkluderat i aktiepriset. För investerare innebär detta att de inte kan prestera över marknaden, då alla investerare har samma tillgång till samma information (Fama 1970). För denna marknadsform förekommer att ny information som offentlig publicerats justerar aktiepriset omedelbart och det nya aktievärdet reflekteras direkt. Lekovic (2018) hänvisar till att eventstudier är ett ordinärt sätt att undersöka om och hur marknaden reagerar till ny offentlig information. I eventstudier har man avsikten att undersöka om värdeförändringar i tillgångspriset sker innan, under eller efter den publicerade offentlig information, till exempel en nyhet eller händelse (ibid). Gilson et al. (1984) förklarar att marknaden har effektiva inslag men att marknaden ofta inte är effektiv, all offentlig tillgänglig information är svårt att processa 13 och kostsam, och att i verkligheten har inte alla lika stora tillgångar till information. En faktor som påverkar effektiviteten av marknaden är bland annat den initiala distributionen av information. Eventstudie metoden är ett etablerat ämne inom den finansiella forskningsvärlden. Eventstudier utformas från att evaluera beteende av aktiepriser och tillgänglig information, metoden är främst användbart i en “semi-strong” marknadsform, där marknads effektiva hypotesen upprätthålls (Manasseh et al. 2016).

Den starka marknadsformen syftar till att all information såsom, historisk, offentlig och insiderinformation är redan inkluderat i aktiepriset. Det anses vara en rättvis marknad då både privata och institutionella investerare har tillgång till samma information. Tillgångspriser justeras direkt till nyinkomna information, det leder till en svårighet att generera en överavkastning. Det finns argument till att förkasta teorin om den effektiva marknadshypotesen, då det marknaden anses vara ineffektiv. Ett av argument till att marknaden är ineffektiv är när det uppstår en informationsasymmetri som leder till anomalier och systematiska fel. Detta leder till en mindre marknadseffektivitet. Dock menar Fama (1970) att marknaden har en tendens att pendla mellan dessa tre marknadsformer.`;